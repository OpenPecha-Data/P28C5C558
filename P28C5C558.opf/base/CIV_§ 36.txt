[36] sā taṃ dṛṣṭvā dviguṇataraśokaśalyābhyāhata bāṣpormmitara(3)ṅgāpūryamāṇavadanakamalā sasambhramā
tvaritaṃ tvaritam utthāya tasya purata ā(4)tmānaṃ kṣiptavatī |sā tato divākareṇa
sārthavāhenārtasvaraṃ krandamānā pa(5)riṣvajyotthāpitā |sā tasya pādayor nipatyovāca |sārthavāhaṃ
paritrāyasva paritrāya(1)sva putrabhikṣām me ’nuprayacchety āha ca |

mandabhāgyāṃ nirānandā mām āśvāsaya sāṃprataṃ |viyujyamānāṃ putreṇa virudantīṃ suduḥkhitāṃ |1|yasya
janmani te svāmin ānandaaḥ paramo (3) ’bhavat |sa eva māraṇāyādya nīyate vallabhaḥ
sutaḥ |2|vinītaḥ peśalo dakṣo nai(4)kaśāstraviśāradaḥ |rūpeṇānupameyaś ca nīyate paṇḍitaḥ
sutaḥ |3|chidyate kulavaṃ(5)śas te bhidyate kulamethikā |kulodyotakaraḥ śrīmān dīpo nirvāpyate
tava |4|etad dhṛdaya (1) sarvasvam etat prītinibandhanaṃ |etan netrāmṛtaṃ nṝṇāṃ nīyate
vadhyaghātakaiḥ |5|sarvam etad dhi kriya(2)te etac cakṣur nirudhyate |putrābhidhānaṃ hṛdayaṃ
etad utpāṭya nīyate |6|tac chīghraṃ kri(3)yatāṃ yatna[ḥ] sutasya parimuktaye |sarvasvam
api dattvādya putraṃ māñ ca vimocaya |7|ṛ(4)dhyantu tava saṅkalpā ṛdhyatv āśāsitum manaḥ
|apy eva tañ ca jīvantaṃ drakṣyāmi tava putra(5)kam iti |8|

