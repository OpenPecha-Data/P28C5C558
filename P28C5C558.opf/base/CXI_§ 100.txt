[100] atha karṇaḥ sārthavāhaḥ prāṇidhānaṃ kṛtvotthito vipaśyī samyaksambuddhas tata e(1)va pratinivṛtya
bandhumatīyaṃ dāvaṃ gato’tha karṇaḥ sārthavāhas tair bandhumatīyakaiḥ śreṣṭhibhiḥ
(2) sārthavāhaiś ca pratyabhijñātastatraikaḥ sārthavāhas tān paurikān idam avocat |(3)
na vayaṃ bhavantaḥ karṇaṃ sārthavāham avasīdantam apy upekṣāmahepaṭañ ca prasāryāha || (4)
bhavantaḥ śakyaṃ bahubhir ekaḥ samuddhatuṃ na tv ekena bahavastad yena vātra yat pari(5)tyaktavyaṃ
tad asmin paṭe ’nupradīyatāmity ukte harṣakaṭakakeyūrāṅgadakuṇḍalahārārddha(1)hārāṅgulīyakāny
anekālaṅkāraśatasahasrāṇy anupradattāni |anekāni ca kāśidukū(2)lakoṭāmbakauśeyāparāntakaśūkṣmātimahārhavicitravastrayugalaśatāny
anekā(3)nitasya tasminn eva kṣaṇe vastrāṇām
alaṅkārāṇāñ cātimahān rāśiḥ samvṛttaḥ |ta(4)taḥ karṇaḥ sārthavāhas tāṃ vibhūtim avalokya
patnyāḥ kathayati |bhadre paśya sukṣetre(5)dānavījasyāṅkuraḥ prādurbhūta iti |sāpi
prītiprāmodyajātā vipaśyinaṃ samyaksambuddhaṃ (1) namasyantī tāni vastrāṇi alaṃkārāṇi cāvavarakaṃ
praveśayitum ārabdhā |

