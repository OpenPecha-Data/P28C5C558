[89] tac chrutvā sārthavāhapatnī virūpaṃ kumāraṃ kaṇṭhe pariṣva(1)jya sasvaraṃ prarudantī provāca
|

nūnaṃ kṛtaṃ tvayā ghoraṃ pāpaṃ putrānyajanmaṣu |bhṛśan nirādho ’pi yenaivaṃ tāḍyase paraiḥ |1|

dhik kaṣṭaṃ bhoḥ |

imam atyantavirasaṃ saukhyavivarjitaṃ |(3) dīnaṃ yācantam ālokya kṛpotpannā na cetasi |2|hā
hatāsmi vinaṣṭāhaṃ kena(4) te putra mallakaḥ |bhagno bhagnaśarīreṇa bhikṣāmātropajīvinaḥ |3|pitrā
mā(5)trā vimuktasya muktasya ca gṛhāśramāt |kena putra dayāṃ hitvā tava bhagno ’dya
mallakaḥ ||utsa(1)nnasarvatantrasya varjitasya suhṛjjanaiḥ |mitran nātho guruś caiva bhagnas
te kena mallakaḥ |5|(2) hā putra kena vā vīryaṃ tvayi darśitam āture |dīne ca hā hato
’si putraka hataḥ pū(3)rvakarmaṇā svena |6|hā putra mṛdu śūraḥ kaḥ kasya kṛpā nāvagāhate
hṛdayaṃ |pāṣāṇo(4)palakṭhinaṃ hṛdayaṃ kasya kathaya me ’dya |7|hā kathaṃ tvāṃ parāhantuṃ dīnaṃ
mukhaśatair ha(5)taṃ |bhikṣām aṭantaṃ duḥkhārtaṃ lokasyotsahate manaḥ |8|kṣutpipāsāpariklāntaṃ
sarva(1)sampadviṃvarjitaṃ |rogaduḥkhābhitaptaṃ hā hataṃ ko hantum udyataḥ |9|kṛpaṇaṃ
dīnavadanaṃ rudantaṃ (2) kṣutaprapīḍitaṃ |saṃśuṣkakaṇṭhaṃ dṛṣṭvādya kṛpā kena kṛtā na
te |10|tāḍito ’si (3) kathaṃ putra jātigarvamadākulaiḥ |rujābhibhūte kenādya kṛpā tyaktātidu(4)ḥkhite
|11|hā tvayā yat kṣudhārtena bhikṣayā samupārjitaṃ |stokam annaṃ ta(5)d apy adya
śvabhiḥ kākaiś ca bhakṣitaṃ |12|hā putra mandabhāgyāham adhunā kiṃ karomi te | (1) kṛtapūrveṇa
pāpena vidhātrāniṣṭakarmaṇeti |13|

