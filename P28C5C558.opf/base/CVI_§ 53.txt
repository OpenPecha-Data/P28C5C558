[53] tasya buddhir utpa(2)nnā sthavirānando mahātmā tiṣṭhati |taṃ samanusmarāmi |so ’pi mahātmā
śrūyate (3) sarvasattvahitāvahitacittasantānaḥ |tasya bhagavatā sthavirmahākāśyapena ca
sakalaṃ śā(4)sanam anuparīnditaṃ |tenādhunāvalokyāvalokya sarvasattvahitaṃ karaṇīyaṃ(5)
mahārddhikaś cāsau mahānubhāvaḥ samarthaś ca sthavirānando mām asmād vyasanāt paritrātuṃ tam
e(1)va samanusmarāmīti viditvā vāṣpāmbupariplutekṣaṇaḥ |saṃsārabhayodvignaḥ | paramasamvegaprā(2)ptas
tīvreṇāśayena sthavirānandam āyācituṃ pravṛttaḥ ||

saṃsārabhayabhītasya nirānandasya (3) me sataḥ |sthavirānanda vijñaptiṃ tvam idānīṃ śrotum arhasi
|1|sattvārthabhāraṃ nikṣipya sarva(4)jñaḥ karuṇātmakaḥtvayi nirvṛtim āyātaḥ kāśyape
tu mahātmani |2|sthaviro ’pi kṛtā(5)rtho ’sau kāśyapaḥ parinirvṛttaḥ |tvayy eva bhāraṃ nikṣipya
jagato ’sya vibhūtaye |3|idānīṃ nirvṛtiṃ (1) yāte sambuddhe lokabāndhave |sarvasattvahitodyukte
kāśyape ca yaśasvini |4|anāthānāṃ bha(2)vān nātho bhītānām abhayapradaḥ |viśrāmabhūmiṃ
śrāntānāṃ śaraṇaṃ śaraṇārthināṃ |5|(3) śāstṛkṛtyaṃ tvayā kāryaṃ tvaṃ lokasyaikabāndhavaḥ
|agrayas tvaṃ buddhaśiṣyāṇāṃ (4) tvañ ca śāsanadhūrddharaḥ |6|tvam adya duḥkhapātālād
yadi māṃ noddhariṣyasi |hato ’smi (5) yasmād dheto ’nyaṃ nāthaṃ nānavaimi sāṃprataṃ |7|na
bibhemi tathā mṛtyor jātasya maraṇaṃ dhruvaṃ |niḥ(1)sṛtiṃ tvaṃ vijānāno yathā saṃsārasāgarāt
|8|tathāṣṭākṣaṇanirmuktaṃ kṣaṇam āsādya durlabhaṃ |(2) akṛtārthena martavyam iti me
mahatī vyathā |9|durllabhaḥ khalu buddhānām utpādaḥ sarva(3)darśināṃ |tvām āgamya yathā nīti
vandhyatām me tathā kuru |10|tava kāruṇyam acalaṃ sarvaprā(4)ṇiṣu vidyate |tan māṃ nopekṣituṃ
yuktaṃ mokṣamārgābhilāṣiṇaṃ |11|yadi ca tvam mahā(5)bhāga sarvasattvahitodyataḥ |kṛcchrasaṅkasambādhaprāptam
mām avalokaya |12|tad evam aparitrāṇaṃ (1) vīkṣya divyena cakṣuṣā
|tvam adya kṣipram āgamya māṃ paritrātum arhasī ty |13|

