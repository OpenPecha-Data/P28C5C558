[33] punar api ca kṛtakarapuṭā paurān vijñapayantī | viklavahṛdayā provā(4)ca |

hā hatāsmi nirānandā kim idaṃ vartate mama |svapno ’yam atha vā moha (5) āhosvic cittavibhramaḥ
|1|putraśokena sā sādhvī tīvreṇa kṣiptamānasā |(1) paurān vijñāpayām āsa viruvantī muhur
muhuḥ |2|avinīto virūpo vā na ca me hṛdayapri(2)yaḥ |yad evam adhyupekṣadhvaṃ nīyamānaṃ
sutam mama |3|anukampā sa ced asti pa(3)kṣapāto guṇeṣu vā |tathā me kriyatāṃ paurā yathā
paśyāmi putrakaṃ |4|(4) na mayādya samālabdhaś candanādyair vilepanaiḥ |maṇḍito nāpi bahudhā
rocanā(5)ṅgadabindubhiḥ |5|kaṭakādyair alaṅkarair na mayā samalaṃkṛtaḥ |na viśrabdha pariṣvakto
bahu(1)śo nāpi cumbitaḥ |6|na māṃ pradakṣiṇīkṛtya kṛtānenādya vandanā |evam eva kathan
nāma nīya(2)te bhoḥ suto mama |7|śūnyā me ’dya diśaḥ sarvā vepate me kaḍevaraṃ |dahyate
hṛ(3)dayañ cāpi moham eti ca mānasaṃ |8|tvaritatvaritaṃ nīto nṛśaṃsair vadhyaghāta(4)kaiḥ
|hā hā na bhūyo drakṣyāmi sutaṃ hṛdayavallabhaṃ |9|nūnaṃ kṛtan mayā pāpam anya(5)janmani
dāruṇaṃ |yenaivaṃ putraśokena dahye kakṣam ivāgninā |10|yena satyena cittam me (1) śatruṣv
api na pāpakaṃ |mucyatāṃ vyasanād asmāt tena satyena me suta iti |11|

